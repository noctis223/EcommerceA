<div class="about-us">
  <h1 class="section-title">Chi Siamo</h1>

  <p>Il Bocciuolo sposa nasce nel 1985 a Palmi (RC) in via Concordato snc, ovvero l’attuale sede legale ed operativa del negozio ed è specializzata nella vendita di abiti da sposa, cerimonia e sposo collocandosi in una fascia di mercato di medio-alto livello. Il negozio offre un'ampia selezione di abiti ed accessori tra cui gemelli, coroncine, cinture, proponendo anche abiti per i bambini e per le occasioni speciali. La struttura del negozio, nonché unica sede dell'azienda, è moderna e ben mantenuta. Il rispetto delle norme di igiene e sicurezza permette ai propri dipendenti di lavorare in un'atmosfera accogliente e tranquilla. La struttura possiede anche 3 camerini in cui i clienti possono provare i vestiti e due bagni, il tutto con arredi studiati per mettere a proprio agio i clienti e per offrire un'esperienza di acquisto di alto livello. Alcuni capi vengono esposti attraverso dei manichini e sono visibili dal cliente finale mentre gli altri capi stanno in un magazzino. Quest’ultimo è ordinato in base al reparto di genere con una sottodivisione in base alla tipologia di capo. Il titolare/socio provvede a sistemare ed ordinare i vari abiti ed eventualmente esporre i capi sui manichini in base all’eventuale moda del momento, i prodotti più richiesti oppure anche per quanto riguarda l'esposizione dei capi più consoni a seconda del periodo. L'organizzazione all'interno del negozio è prevalentemente funzionale. Il personale è formato dalla titolare e fondatrice del negozio Domenica Cotroneo che gestisce principalmente la contabilità interna e la parte amministrativa, e dai due soci, ovvero il fratello e la sorella, che gestiscono il negozio in assenza della proprietaria e forniscono supporto ai clienti nella scelta dei capi guidandoli nella vendita al dettaglio. Questi ultimi inoltre gestiscono la cassa, i contatti con i principali fornitori e l'inventario degli ordini. Oltre a loro ci sono anche tre sarti che provvedono alla modifica dei capi scelti dai clienti per farli calzare a pennello, un addetto alle pulizie che provvede ogni giorno a pulire i bagni e i camerini e tre addetti alla gestione del magazzino e movimentazione dei manichini e delle merci, carico e scarico oltre alla sistemazione dei vari prodotti negli scaffali appendiabiti. Questi ultimi si occupano anche dell'esposizione dei manichini muniti di capi spostandoli nelle vetrine. Infine un social-manager provvede alla gestione dei social media e alle pubblicità con post online o volantini e annunci dei nuovi capi.</p>
</div>
